# Izohli Atamalar Lugʻati tajribaviy loyihasi

## Maqsad

Oʻzbek tilining boy ichki xususiyatlaridan foydalangan holda oʻzbekcha, xalqona, va sodda atamalar yaratish.

## Kimlar uchun

Faqat oʻzbek tilida soʻzlashadigan oʻrganuvchilar uchun. Toki fanlarning asosini oʻrganishda ular boshqa tillarga ehtiyoj sezishmasin.

## Tamoyillar

### Murosasiz yaratuvchanlik

Loyiha tajribaviy boʻlgani uchun atama yasashda hozirgi holat va muvaffaqiyat ehtimoli eng oxirida hisobga olinadi. Asosiy e'tibor u yoki bu soʻz qanchalik oʻzbekcha va atamaning mohiyatini qay darajada ochib bera olishiga qaratiladi.

Taklif qilinayotgan ba'zi atamalar hech qachon ommalashmasligi mumkin, lekin bu bizni sinab koʻrishdan qaytarmasligi kerak.

### Xalqchillik

Soʻz tanlashda quyidagilarga e'tibor qaratiladi:

- atama mohiyatini qay darajada qamraydi
- oʻrganuvchiga qay darajada tushunarli
- atama oʻzbek tilining xususiyatlariga qay darajada mos
- atama talaffuzi oʻzbek tillilar uchun qay darajada tabiiy

### Ona tili boyligidan foydalanish

Atamalarni tanlashda quyidagi tartibga rioya qilinadi:

- turkiy asosli soʻzlar
- arabcha, fors-tojikchadan kirgan soʻzlar
- inglizchadan kirgan soʻzlar
- ruschadan kirgan soʻzlar
