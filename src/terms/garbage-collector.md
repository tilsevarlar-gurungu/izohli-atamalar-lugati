# Chiqindi Yigʻuvchi

**Inglizcha:** Garbage Collector<br>
**Ruscha:** Сборщик мусора<br>
**Soha:** Dasturlov

**Chiqindi Yigʻuvchi** — bu dastur ijrosi davomida TX (Tezkor Xotira)ni avtomatik nazorat qiluvchi maxsus ichki tizimdir. Uning asosiy vazifasi — endi kerak boʻlmagan, ya’ni dastur bitigi ichida hech qanday yorliq tomonidan murojaat qilinmayotgan ma’lumotlarni aniqlash va ularni xotiradan oʻchirishdir. Bu tizim boʻlmasa, dasturchi har bir yaratilgan jism uchun xotirani qoʻlda boʻshatishi shart boʻlar edi, bu esa koʻpincha jiddiy xatolarga olib keladi.

Chiqindi yigʻuvchi asosan jismli dasturlov (JD) tillarida (Java, C#, Go) keng qoʻllaniladi. U ortmanzarada ishlab, zahiralarni doimiy ravishda "tozalab" turadi, ammo bu jarayon MIB (Markaziy Ijro Boʻlinmasi) quvvatini sarflaydi. Shuning uchun ham yuqori tezlik talab qilinadigan dasturlarda bu tizimning qachon va qanday ishlashini sozlash muhim ahamiyatga ega.

## E’tiborga olingan muqobillar

- Chiqindi Tozalovchi
