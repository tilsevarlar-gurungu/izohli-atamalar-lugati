# Tizma

**Inglizcha:** Array<br>
**Ruscha:** Массив<br>
**Ota-atama:** Ketma-ketlik<br>
**Soha:** Dasturlov

Tizma – bu bir xil turdagi ma’lumot elementlarining ketma-ket, qoʻshni xotira
joylarida saqlanadigan toʻplamidir. Har bir tizma elementiga uning oʻrni orqali
murojaat qilinadi. Tizma elementlarining oʻrni ketma-ket keluvchi raqamlar
orqali ifodalanadi: masalan `0, 1, 2 ... n`. Boshqacha qilib aytganda,
bu raqamlar tizma elementlarining manzili hisoblanadi.

Aksar dasturlash tillarida birinchi elementning oʻrni 0 (nol) bilan ifodalanadi.
Masalan, `oylar[0]` bu `yanvar`, ya’ni yilning birinchi oyi boʻlishi mumkin.
Ba’zi tillarda esa, birinchi elementning oʻrni 1 (bir) raqami bilan belgilanadi.

Tizmalar aylangich va qaytalagich lar yordamida oʻzgartirilishi mumkin.

### Tizmaning tuzilishi

0-oʻrin asosli tizma quyidagicha koʻrinadi:

| Oʻrni | 0 | 1 | 2 | 3 |
|---|---|---|---|---|
| Qiymat | Yanvar | Fevral | Mart | Aprel |

Agar 1-oʻrin asosli boʻlsa, unda tizma quyidagicha boʻladi:

| Oʻrni | 1 | 2 | 3 | 4 |
|---|---|---|---|---|
| Qiymat | Yanvar | Fevral | Mart | Aprel |


## E’tiborga olingan muqobillar

- ketma-ketlik
- massiv
