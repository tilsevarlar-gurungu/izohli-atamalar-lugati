# Agʻdargich

**Inglizcha:** Interpreter<br>
**Ruscha:** Интерпретатор<br>
**Soha:** Dasturlash

**Agʻdargich** <abbr title="high-level">yuqori qatlamli</abbr> <abbr title="code">bitik</abbr>ni satr boʻylab oʻqiydigan va uni darhol mashina bitigiga tarjima qilib, <abbr title="processor">ijrochi</abbr>ga yuboradigan dastur hisoblanadi. U tarjima qilish vaqtida <abbr title="bug">nuqson</abbr>larni yoki xatolarni topib, darhol ijroni toʻxtatadi, bu esa dasturchiga bitikni bosqichma-bosqich sinovdan oʻtkazishni osonlashtiradi. Agʻdargichlar bitikni yaxlit <abbr title="compilation">tuzuv</abbr>ga hojat qoldirmay, dasturlarni tezda ishga tushirish uchun qulaydir. <abbr title="compiler">Tuzgich</abbr> esa bitikning barcha qismini bir yoʻla oʻqiydi va uni ijrochi toʻgʻridan-toʻgʻri ishga tushira oladigan butun bir mustaqil <abbr title="executable">bajariq</abbr>qa aylantiradi. Shu sababli, tuzgich bilan tayyorlangan dasturlar odatda agʻdargich yordamida ishlangan dasturlarga qaraganda tezroq ishlaydi.

## Aloqali atamalar

- ijrochi (processor)
- yuqori qatlamli (high-level)
- quyi qatlamli (low-level)
- nuqson (bug)
- tuzgich (compiler)
- tuzuv (compilation)

## E'tiborga olingan muqobillar

- interpretator
- oʻgirgich
