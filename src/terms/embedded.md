# Quyma

**Inglizcha:** Embedded<br>
**Ruscha:** Встраиваемый<br>
**Soha:** Dasturlash

**Quyma** dastur – bu kompyuter boʻlmagan qurilmalarning topshiriq va amaliyotlarini boshqarish uchun ularga bevosita kiritilgan ixtisoslashgan <abbr title="code">bitik</abbr>dir. U cheklangan xotira, <abbr title="processor">ijrochi</abbr> quvvati va <abbr title="real-time">oniy holat</abbr> cheklovlari bilan cheklangan holda, yuqori ishonchlilik va samaradorlik bilan maxsus topshiriqni bajarish uchun moʻljallangan. Aqlli soatda, avtomobilning ABS tizimida yoki aqlli muzlatgichda ishlaydigan bitiklar quyma dasturga misol boʻla oladi.

### Oddiy dasturdan farqi

Quyma dastur maʼlum bir qurilma qismi bilan bogʻlangan boʻlib, <abbr title="real-time">oniy holat</abbr>da ishlashni ustuvor deb bilsa, oddiy dastur umumiy kompyuterlarda moslashuvchan <abbr title="interface">yuzlanma</abbr> uchun moʻljallangan.

## Aloqali atamalar

- dastur
- ijrochi (processor)
- oniy holat (real-time)

## E'tiborga olingan muqobillar

- yotqiziqli
- qurilma dasturi
- o'rnatilgan dasturiy ta'minot
