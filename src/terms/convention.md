# Rusum

**Inglizcha:** Convention<br>
**Ruscha:** Соглашение<br>
**Soha:** Dasturlash

Dasturlashda **rusum** <abbr title="code">bitik</abbr> qanday yozilishi kerakligi haqidagi kelishilgan ko'rsatmalar to'plamidir. Bu qoidalar o'zgaruvchilar va topshiriqlarni nomlash usullarini (masalan, *tuyasimon* (`camelCase`) yoki *ilonsimon* (`snake_case`) shaklda), <abbr title="indentation">satr boshidan chekinish</abbr> uchun ishlatiladigan bo'shliqlar sonini yoki qavslarning joylashishini belgilaydi. Bu rusumlarga amal qilish bitikning o'qilishini va tushunilishini osonlashtiradi. Asosiy farq shundaki, rusum bu uslubiy qoida; uni buzish yomon uslub hisoblanadi, lekin dasturingiz baribir ishlayveradi. Biroq, xato (masalan, <abbr title="syntax">yozuv qoidasi</abbr> xatosi yoki mantiqiy xato) dasturning to'g'ri <abbr title="compilation">tuzilish</abbr>iga yoki bajarilishiga to'sqinlik qiladigan muhim nuqsondir.

## Aloqali atamalar

- bitik
- yozuv qoidasi (syntax)
- tuzilish (compilation)
- ilonsimon nomlash uslubi
- tuyasimon nomlash uslubi
- satr boshidan chekinish (indentation)

## E'tiborga olingan muqobillar

- konvensiya
- kelishuv
