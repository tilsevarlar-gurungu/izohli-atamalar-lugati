# Yorliq

**Inglizcha:** Variable<br>
**Ruscha:** Переменная<br>
**Soha:** Dasturlov

**Yorliq** - dasturlash tilida qiymatni saqlash uchun moʻljallangan, nomlangan xotira manzilidir. Siz uni bilimsanar xotirasidagi yorliq yopishtirilgan quti deb tasavvur qilishingiz mumkin, uning ichida matn yoki son kabi ma’lumotlar turadi. Siz bu qutiga biror qiymatni yuklaysiz (masalan, `yosh = 30`).

Dasturlovda yorliq qamrovi — bu yorliq e’lon qilinganidan keyin dasturning qaysi qismlarida unga murojaat qilish yoki uni ishlatish mumkinligini belgilaydigan qoidalar toʻplamidir. Masalan, biror topshiriq ichida e’lon qilingan yerli yorliq faqat shu topshiriqning ichida qamrovga ega boʻladi. U topshiriqdan tashqarida mavjud emas va unga kirishga urinish xatolikka olib keladi.

### Yorliq turlari

Ba’zi dasturlov tillarida, yorliqlar aslan oʻzgarmas boʻladi: masalan, Rust, Erlang/Elixir. Rust tilida yorliqni oʻzgaruvchan qilib yaratish uchun `mut` kalitsoʻzi ishlatiladi.

JavaScript tilida, oʻzgarmas yorliqlar uchun `const` va oʻzgaruvchan yorliqlar uchun esa `let` kalitsoʻzidan foydalaniladi.

## E’tiborga olingan muqobillar

- oʻzgaruvchi
