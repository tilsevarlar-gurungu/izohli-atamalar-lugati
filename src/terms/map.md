# Biriktirma

**Inglizcha:** Dictionary<br>
**Ruscha:** Ассоциативный массив<br>
**Soha:** Dasturlov

**Biriktirma** bilimsanar fanida ma’lumotlarni saqlash va ularga kirishni tezlashtirish uchun ishlatiladigan muhim maʼlumotlar tuzilmasidir. U kalit va unga mos keladigan qiymat juftliklaridan tashkil topgan boʻlib, har bir kalit noyobdir. Biriktirmada ma’lumotlarni qidirish, qoʻshish va oʻchirish jarayonlari, odatda, \\(O(1)\\) ("bir" doimiy vaqt) murakkablikda amalga oshiriladi, bu esa uni katta hajmdagi maʼlumotlar bilan ishlashda juda samarali qiladi. Bu samaradorlik kalitni qiymat saqlangan xotira manziliga aylantiradigan qiymalovchi topshiriq yordamida erishiladi, garchi ba’zida toʻqnashuvlar (ikki xil kalit bir xil manzilni koʻrsatishi) yuz berishi mumkin boʻlsa-da, ular maxsus usullar bilan hal qilinadi. Shuning uchun, biriktirmalar dasturlovda, masalan, tezkor qidiruv jadvallarini yaratishda yoki ma’lumotlar bazalarini oʻrinlovda keng qoʻllaniladi.

## E’tiborga olingan muqobillar

- gʻaladon
- kalitli tizma
- xarita
