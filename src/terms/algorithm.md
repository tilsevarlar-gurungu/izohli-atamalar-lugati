# Alhorazma

**Inglizça:** Algorithm<br>
**Rusça:** Алгоритм<br>
**Soha:** Dasturlov<br>
**Ota-atama:** Bilimsanar

**Alhorazma** – bu aniq bir muammoni hal qiliş yoki hisob-kitobni amalga
oşiriş uçun möljallangan, öz-özidan töliq bölgan, bosqiçlar
yoki qoidalar ketma-ketligidir. Bilimsanar fanlarida alhorazmalar kiritiluvçi
malumotlarni tartiblangan, çeklangan amaliyotlar ketma-ketligi orqali kerakli
natijaga aylantiradigan dastur bajarilişi uçun asosiy reja vazifasini ötaydi.
Bu atama tarihiy ildizlarga ega bölib, buyuk IX asr qomusiy olimi
Muhammad ibn Muso al-Horazmiy ismining lotin şakli – *Algoritmi*'dan kelib
çiqqan. Uning arab raqamlari va hisoblaş usullari haqidagi maşhur risolasi
Ğarbga tizimli matematik tartiblarni olib kirdi, bu esa keyinçalik zamonaviy
alhorazma tuşunçasining paydo bölişiga sabab böldi.

**Alhorazma** kundalik hayotimizning ajralmas qismidir. Masalan, Özbekiston'ning
milliy taomi – palov tayyorlaş jarayoni ham mukammal bir alhorazmadir. Bu
jarayon aniq qadamlarga bölinadi: avval göşt va sabzi qovuriladi
(zirvakni tayyorlaş), keyin guruç qöşiladi va suv solinadi. Har bir bosqiç
özining qatiy qoidalariga amal qiladi. Agar biror qadam ötkazib yuborilsa
yoki tartibi buzilsa, natija – mazali palov hosil bölmasligi mumkin. Demak,
palov tayyorlaş uçun zarur bölgan masalliqlar malum bir tartibda
(alhorazma asosida) qayta işlanib, ohirida mukammal taom (natija) yaratiladi.

## Etiborga olingan muqobillar

- algoritm
- alhorizm
- alhorizma

## Nega bu atama tanlandi?

Özbekiston'da juda kamçilik insonlar inglizça *algorithm* atamasi
al-Horazmiy nomi bilan boğliqligini biladi. Bu haqiqatni ommalaştiriş uçun
eng samarali usul - öşa atamani al-Horazmiy'ning ismiga yaqinlaştiriş. Şoyadki,
uni eşitgan odamlar "iya, bu Horazm degan sözga öhşarkan" deb taajjubga
tuşişadi va bir umrga eslab qolişadi.
