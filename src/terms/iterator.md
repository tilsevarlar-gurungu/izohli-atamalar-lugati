# Qaytalagich

**Inglizcha:** Iterator<br>
**Ruscha:** Итератор<br>
**Soha:** Dasturlash

**Qaytalagich** — bu <abbr title="sequence">ketma-ketlik</abbr>dagi elementlarga ularning ichki tuzilmasini oshkor qilmasdan, ularga birma-bir, tartibli kirishni taʼminlaydigan <abbr title="abstraction">mavhum gʻoya</abbr>dir. qaytalagichlar keyingi elementga oʻtish yoki yana element bor-yoʻqligini tekshirish kabi elementlar ustida yurish mantigʻini oʻzida jamlaydi. Shuning uchun chaqiruvchi bitik maʼlumotning qanday saqlanganini bilishi shart emas. Bundan tashqari, ayrim qaytalagichlar yalqov tarzda ishlashi mumkin, yaʼni ular aylanayotgan elementlar oldindan tayyorlanib, xotirada mavjud boʻlishi shart emas. Boshqacha qilib aytganda, ular navbatdagi element ustida faqat talab qilinganda ishlaydi. Bu ulkan yoki cheksiz ketma-ketliklarni samarali qayta ishlashda xotirani tejashga yordam beradi.

### Qaytalagich va aylangich farqi

<abbr title="loop">Aylangich</abbr> ma'lum <abbr title="code">bitik</abbr> boʻlagi qanday takrorlanishini nazorat qilish tuzilmasi boʻlsa, qaytalagich ketma-ketlikdagi elementlar qanday <abbr title="traverse">ziyorat</abbr> qilinishini va keyingi elementga qanday oʻtilishini aniqlovchi <abbr title="design pattern">dizayn qolipi</abbr>dir.


## Aloqali atamalar

- [aylangich](./loop.md)
- [tizma](./array.md)
- ketma-ketlik
- dizayn qolipi (design pattern)
- ziyorat (traversal)

## E'tiborga olingan muqobillar

- iterator
- aylantirgich
