# Yondoshlik

**Inglizcha:** Parallel<br>
**Ruscha:** Параллельный<br>
**Soha:** Qurilma

**Yondoshlik** — bu bilimsanar ichida bir nechta topshiriqlarning aynan bir vaqtning o‘zida, turli o‘zaklar yordamida amalga oshirilishidir. Bu usul tizimning unumdorligini sezilarli darajada oshiradi, chunki Markaziy Ijro Bo‘linmasi barcha vazifalarni navbatma-navbat emas, balki yonma-yon tartibda qayta ishlaydi. Masalan, katta hajmdagi ma’lumotlarni saralashda, har bir bo‘linim o‘z qismini alohida o‘zakda bajarsa, umumiy vaqt tejaladi. Bu jarayon dastur ichidagi zahiralardan eng samarali darajada foydalanish imkonini beradi.

Yondosh va ondosh ijro usullari o‘rtasidagi asosiy farq — bu vazifalarning qanday taqsimlanishidadir. ondosh ijroda bir nechta topshiriq bitta vaqt oralig‘ida boshlanadi va bajariladi, lekin ular bitta o‘zakda juda tez almashib turishi mumkin (go‘yoki bir vaqtda bajarilayotgandek tuyuladi). Yondosh ijroda esa, topshiriqlar haqiqatdan ham aynan bir vaqtda, bir nechta mustaqil o‘zaklar orqali amalga oshiriladi. Oddiy qilib aytganda, ondoshlik — bu ko‘p ishlarni bir vaqtda "boshqarish" (navbatma-navbat bo‘lsa ham), yondoshlik esa ko‘p ishlarni bir vaqtda "bajarish" demakdir.

## E’tiborga olingan muqobillar

- parallel
- yonma-yonlik
