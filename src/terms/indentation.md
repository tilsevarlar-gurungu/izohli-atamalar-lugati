# Chekinma

**Inglizcha:** Indentation<br>
**Ruscha:** Отступ<br>
**Soha:** Dasturlov

**Chekinma** — bu dastur bitigining mantiqiy tabaqalanishini koʻrsatish va uning oʻqilishini yaxshilash uchun satr boshidan qoldiriladigan boʻsh joy miqdoridir. Jismli dasturlov (JD) va boshqa uslublarda chekinmalar bitik boʻlaklarining (shartlar, aylangichlar yoki boʻlinimlar) bir-biriga tobeligini tasviriy ifodalaydi. Ba’zi tillarda chekinma faqat goʻzallik ahamiyatiga ega boʻlsa, Python kabi tillarda u yozuv qoidasining ajralmas qismi hisoblanadi va notoʻgʻri qoʻyilgan chekinma dasturning notoʻgʻri ishlashiga yoki tuzuv vaqtidagi xatoga sabab boʻladi. Odatda kalittaxtadagi "Tab" tugmasi yoki bir xil miqdordagi boʻsh joylar yordamida hosil qilinadigan bu usul, bitikning qaysi qismi qaysi topshiriq ichida ekanligini aniq belgilab beradi.

## E’tiborga olingan muqobillar

- xatboshi
- satrboshi
