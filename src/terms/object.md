# Jism

**Inglizcha:** Object<br>
**Ruscha:** Объект<br>
**Soha:** Dasturlov

**Jism** — bu jismli dasturlov (JD) yondashuvining asosiy birligi boʻlib, oʻzida ham ma’lumotlarni (yorliqlar yoki xususiyatlar), ham shu ma’lumotlar ustida bajariladigan amallarni (topshiriqlar yoki qobiliyatlar) birlashtirgan mustaqil tuzilmadir. Jismni biror bir andaza asosida yaratilgan aniq bir nusxa deb tushunish mumkin; masalan, "Avtomobil" andazasi asosida yaratilgan aniq bir Nexia — bu jismdir. Har bir jism oʻzining alohida holatiga (masalan, rangi, tezligi) va xatti-harakatlariga (masalan, yurish, toʻxtash) ega boʻladi. Dastur davomida jismlar bir-biri bilan ma’lumot almashadi, bu esa murakkab tizimlarni haqiqiy dunyodagi kabi mantiqiy va pogʻonalilik asosida qurish imkonini beradi.

## E’tiborga olingan muqobillar

- obyekt
