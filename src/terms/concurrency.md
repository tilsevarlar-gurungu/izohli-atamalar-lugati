# Ondoshlik

**Inglizcha:** Concurrency<br>
**Ruscha:** Конкурентность<br>
**Soha:** Dasturlov

**Ondoshlik** — bu tizimning bir vaqtning o‘zida bir nechta topshiriqlar bilan ishlash (ulashish) qobiliyatidir. Ondoshlikda topshiriqlar bir paytda boshlanishi va yakunlanishi mumkin, biroq ular aynan bir millisoniyada bajarilishi shart emas. Buning o‘rniga, boshqaruv tizimi yoki magʻiz turli bitiklarni navbatma-navbat, lekin juda tez almashlab bajaradi. Bu esa foydalanuvchiga barcha ishlar bir vaqtda sodir bo‘layotgandek tasavvur uyg‘otadi. Masalan, matn tahrirlovchi dasturda siz kalittaxta orqali yozayotganingizda, tizim ondosh tarzda imloni tekshirishi va faylni zahira sifatida saqlab borishi mumkin.

### Ondosh va Yondosh ishlashning oʻzaro bogʻliqligi

- *Ondoshlik:* Ko‘p ishlarni bir vaqtda boshqarish (bitta o‘zakda ham bo‘lishi mumkin).
- *Yondoshlik:* Ko‘p ishlarni haqiqatdan ham bir vaqtda bajarish (faqat ko‘p o‘zakli tizimlarda).

## E’tiborga olingan muqobillar

- bir-paytlilik
- lahzadoshlik
- konkurent
