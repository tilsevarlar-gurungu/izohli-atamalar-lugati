# Uyum

**Inglizcha:** Heap<br>
**Ruscha:** Куча<br>
**Soha:** Dasturlov

Xotira **uyumi** – bu ishlayotgan dastur maʼlumotlar uchun boʻsh joyni moslashuvchan ravishda ajratib olishi mumkin boʻlgan bilimsanar xotirasining katta, tartibsiz maydonidir. U taxlamdan farqli oʻlaroq, Oxirgi Kirgan Ilk Chiqar (OKICh) kabi qatʼiy tamoyilga amal qilmaydi. Dastur hajmi ishga tushgunga qadar nomaʼlum boʻlgan jismni yoki katta maʼlumot qismini saqlashga ehtiyoj sezganida, uyumdan maʼlum bir xotira maydonini soʻraydi. Bu ajratish taxlamdagi ajratishga qaraganda sekinroq boʻladi va dasturchi yoki tizimning chiqindi yigʻuvchisi tomonidan aniq boshqarilishi shart. Xotira maydonlari istalgan tartibda soʻralishi va boʻshatilishi mumkinligi sababli, uyum vaqt oʻtishi bilan tarqoq holga kelishi mumkin.

## E’tiborga olingan muqobillar

- xirmon
